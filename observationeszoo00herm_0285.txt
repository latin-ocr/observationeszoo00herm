AMPHIBIA. 281

COLUBER GALLICUS. Nobis.

236 z 183 -Ι- 55.

La cozclezcvre commune.

Longitudo pollicum viginti unius; minoris digiti crassities ; adeoque nec
longior nec crassior quam vipera. Squamis cinereo-albis, interstitiis nigris, ur.
quasi nigrum sit reticulum, nigredine passim supra squamas se effundente,
praecipue in dorso anterioris dimidiae partis, unde maculae quasi seriatae
oriuntur. Scuta tota nigra. Linea fusca ab oculis sensim evanescens. Vitta alba
nulla. ponendus post natricem.

Societas Linnaeana Parisiensis in eo nomine Hylophili scuta 188 et squamas
subquinquaginta numeravit3 scribente Millino 1783. d. 22. Dec.

Daubentonius in Encyclop. me'clzod. quinque species serpentum circum
Lutetiam occurrentes memorat: venenatam viperam, et innoxias aspidem,
colubrum ‚ torquatum et anguem fragilem.

De serpente quem colubrum, la couleuvre commune, vocat , dicit, eum
in Suecia et in septentrionalibus regionibus non occurrere, aut valde rarum,
neque Linnaeo cognitum fuisse , sed frequentem esse in Gallia.

Circa Nancejam in sylvis haud rarum esse scribit mihi Willemetus: dicit
vipera crassiorem et longiorem esse ³ etiam alacriorem se vidisse3 famam etiam
esse eum saltu jaculatorio se vibrare, et dentes habere tuberculatos, quibus,
innoxie quidem ‚ mordeat. Eum is mihi deinceps misit, quem supra descripsi⁷

COLUBER ......

238 Ξ 200 —i— 38.

Longitudo pedum quatuor cum dimidio , de qua cauda pollices quatuor.
Arma nulla. Dorsum fuscum, abdomen albicans3 squamae suborbiculatae aut
hexagonae, praecipue mediae seriei, quae est octava utrinque a scutis inci-
piendo. Cutis missa Tranquebaria Ao. 7. (1799.)

COLUBER NAJA.

242 Ξ 186 —i- 56.

Longitudo quincpiepedalis3 cauda de tota hac longitudine decem pollices
metitur. Mas. Genitalibus longis, clavaris. Macula perspicillata obscurissima,
et vix nisi trans excoriatam cutem conspicua. Ceterum tora cinerea ‚, abdomine
albido. Squamae dispositae in series obliquas, ad angulum coeuntes in medio
dorso. Singulae series squamarum octo: nona squama communis in medio.

