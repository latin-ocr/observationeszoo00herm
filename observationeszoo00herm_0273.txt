AMPHIBIA. 269

LACERTA PALUSTRIS.

STATURAE mediocris. Allata Ao. 3. (1795. post medium Augusti). Vixit
in aqua ‚ in vase aqua semipleno, ut tamen semper sere vel saepe eniteretur
in altum et emergere cuperet. Posui in alio vase ubi vix fundus aqua tectus.
Capite extra aquam se continuit.

Imposui portionem lumbrici d. 1. Sept. Licet plus quam octo diebus je—
junasset, vivum non adgressa est. Postridie mortuum non reperi amplius.
Imposui limacem ssavum. Non tetigit ‚ neque oniscos immissos. Vidi eam, licet
fundus vasis vix transversum digitum aqua tectus esset, tamen aliquando ad
parietem vitri eniti, et ascendere velle , ut tamen aliud quid voluerit, quam
modo aerem respirare. Ad vitri parietes valet adscendere, sed raro , nec facile
ut videtur.

Extra aquam hybernare videtur. Saltem ego aliquot semiadultas d. 2. Sept.
intra putridum salicis truncum humi projectum reperi. Ita postea aliquoties,
ut etiam aquis injectae exitum molirentur. Etiam aequinoctii tempore adultae
lacertae palustres in sicco repertae ut se absconderent per hyemem , nunquam
intra aquam cui immisi se continuerunt, sed semper os exseruerunt. Ranae

e contrario hyeme in aqua , et per aestatem magis in sicc0.

 

 

Lacertas palustres duas mediocres observavi in aqua stagnante; altera pal-
lidior glabra tranquilla erat, altera cristata, profundiore colore ventre macu-
lato, ad anum utrimque tumore gaudens (an genitalia jam evolvi incipien-
tia ‘?) caudam ad ventris latera reflexam gerebat ‚ corpusque continuo mireque
agitabat. Domum translatae et in vas aqua plenum positae, mox conabantur
exire, et ad perpendiculares glabrosque vasis parietes adscendebant, et in
summo limbo quiescebant, submaxillarium musculorum motu respirantes.
Positae dein in vase oblique locato vix unquam prior glabra, nunquam autem
altera cristata in aqua se continuit, sed in cespite paulo superiore declivis pa-

rietis loco posito se abscondidit.

 

 

Lacertarum aquaticarum larvae pulchris branchiis praeditae natant in aqua.
Eae branchiae ternae, solutae, exteriores sensim decrescunt. Pedes sensim
producunt digitos non constanti m0d0; nam alios pedes muticos, alios digitis
pluribus, paucioribus, majoribus, minoribus instructos vidi: nisi sorte ii mu-

tilati fuerint. Quanquam in parvis stagnis purioribus in quibus illas observavi,
K k

