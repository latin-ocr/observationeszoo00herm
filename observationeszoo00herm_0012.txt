IV PRAEFATIO.

utique partim nova sese obtulerunt, partim penitius ab eo
cognita et explorata sunt. Pauca tamen ex multis ab eo observa-
tis publice innotuerunt3 quod minime mirum videbitur iis, qui
virum propius norunt. Solertis acrisque semper industriae et
ingenii impulsu otii minime patientis‚ab uno ad alter-umpromte
quidem, nec tamen eo minus considerate progrediens , omnium
ubique scrutator, novorum observandorum frequentissimam
occasionem nactus erat. Illa observata, quantum licuit, dili-
genter scriptis consignavit ‚ chartasque quibus mandavit, vel
rebus ipsis, ad quas spectabant, in museo conservatis adfixit,
vel libris eas res ex professo tractantibus inseruit. Igitur in
museo ej us, rerum naturalium omnium regnorum, pro hominis
privati facultatibus collectione instructissima ditissimaque ,
sunt oppido pauca, quae non aut suas ipsa ferant descriptiones
et adnotationes , aut ad luculentiorem et ampliorem illustratio-
nem in aliquo bibliothecae libro et loco sepositam, remittant.
Pauca in selectissima ejus bibliotheca volumina extant⁷ quae
non illarum observationum aliarumque adnotationum largam
offerant segetem, et rite acuteque legentis possessoris vestigia
monstrent.

Quare prouti in dles et annos corporum naturalium musei
librorumque bibliothecae repositoria increverunt , creverunt
cumillis et observationes, adnotationes animadversionesque.
Has vero omnes in ordinem digerendi , et ad propositum simul
perfectionis gradum perducendi otium ⁷ tam rerum ipsarum
copia , quam varia diversorumque munerum publica officia ,
ut et privatae multae et a multis praeprimis hodie insignibus
viris desideratae praelectioneS, praeripuerunt.

Prima enim illi lex erat, multis quidem nimis severa visa,
non nisi ad summam perducta perfectionem in publicum edere.
Non satis illi visum, res oblatas semel et obiter intueri, et

