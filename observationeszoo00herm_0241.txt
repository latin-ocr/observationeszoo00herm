AMPHIBIA. 257

initio Januarii 1793. tempestate frigida, omnibus conglaciatis, adest tam
bufo quam rana arborea , nullo modo absconditae , uti antea quoque adsuerunt„

Martio in superficiem successive enisi sunt bufones. Quum non ad illos
attendissem, fame enecati et summe emaciari perierunt.

Mirum sane illud vivacitatis horum animalium oppositum exemplum.
Ao. 1793. d. 51. Aug. juniorem ranam scorodosmam pollicaris sere longitudi-
nis in terra salientem cepit filius posuitque sub campana. Postridie in aliud
vitrum posui. Languere videbatur. Post meridiem pedibus extensis rigensque
mortua dorso imposita jacuit. Quum adeo arida jam esset, posui in aqua diei
spatio, quumque satis emollita videretur pristinumque colorem iterum nacta,
immisi spiritui vini. Postridie eum admiratione vidi, quum antea in fundum
vasis cecidisset, jam haerere in superficie perpendicularem, naso parum emi-
nente, qua ratione nullius animalis corpus unquam natasse vidi. Spiritus vini
utique turbidus jam animalia receperat, diuque conservaverat, utnon credam
valde spirituosum fuisse

BUFO CALAMITA.

Αο. 1792. d. 17. Sept. in horto academico sub terra semidefossus deprehen-
sus. Sub campana cum scorodosma et bufone alio positus statim se defoclit.
Defossus mansit, et adhucdum fuit d. 25. Apr. ¹793· Hoc die vero ex terra
emersit, ex vitro exiit, in terram decidit, et mane in vasculo aqua pleno in
quo caniculis potus praebebatur, natans repertus est. Posui separatim in vase
vitreo terra humida semipleno. Postquam ablueram aqua in qua natavit et
emergere cupiit, vidi esse ipsissimum bufonem calamitam Roeselii, sed mi-
nus vivido colore, licet ablutus esset. Neque ullum odorem in illo observavi.
Pinguis tamen satis et inflatus erat Immisi oniscos et muscam, decli et helices
aliquot parvulos vivos. Nullo modo curare haec insecta visus est, quae ante
oculos discurrebant. Noctu erectum pedibus anterioribus ad vitri parietes vidi.

Postridie se defoderat sub terra. Onisci omnes aderant. Muscam non vidi.
Nulla superfuit helix. Has proinde vorasse videtur. Aliquoties interea visus„
Oniscis aliquot voratis rursus se defodit.

D. 27. Maj. major cinereus et quasi unctus mihi visus est. Saepius oniscos
praebui quos voravit. Non dexterrime inhiat. Vidi ad usque sexies rictum ape-
ruisse, ut allisas mandibulas audiverim, nec lingua oniscum attigit. Neque
ideo magis appropinquavit, aut accuratius solertIusque moliri rein observavi,
sed coeco brutoque quasi impetu invadere. Accidit quoque ut musca in altum

Ff

