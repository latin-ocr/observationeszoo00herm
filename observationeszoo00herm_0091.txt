MAMMALIA. ¹75

dicit, nuces fere detrectavit et abscondidit, neque voravit, nisi ubi illorum
nihil reperisset.

Nucem jam tenens rodeusque ubi panem lactarium quem tam valde ama-
bat, obtuli, hunc quoque pedibus retinuit, donec illam absolvisset.

Aliquando (d. mense Pluv. a. 8.) mensae admissus etiam maxime alias expe-
titos cibos fastidivit, panem lacteatum, crustulam, pomum. Sed paulo post
gluten bibliopegorum condensatum , superficie mucore obsita nactus hoc
vesci coepit. Unde abactus argillae albae portionem ex museo meo obviam
mordicus prehendit et aufugit. An quod satur esset, an pica morbo laborans 's'

Successu temporis, mense Pratensi Ao. ὃ. degenerare sensim visus est,
et a natura assignatos cibos respuere. Fastidivit nuces juglandes, pyra da-
mascena e contrario , vino aromatibusque condita cupide appetiit: imo
partem anteriorem clupeae alosae coctam et aqua maceratam, quoniam in
sceleton redactam conservare parabam, ex aqua bis extraxit, et arrodere
coepit.

Sitim aegre tolerat. Quum aqua in cavea illi praeberi non posset, quia vas-
culum agilitate semper evertebat, et cubile humiditate inquinabat, primum
quod faciebat, quum quotidie eximeretur, erat illud , ut in aquam involaret,
et longo haustu sitim sedaret, quandoque etiam iterato. Aquam in qua plantae

positae fuerant, semper praeferre visus est. Bibit saepe et multum. Vinum
purum recusat.

Hic masculini sexus , odio habere dictus homines ejusdem sexus, ut
in manus eorum involet, et unguibus dentibusque vindictam exerceat, quum
feminae quovis modo tangere et illi colludere possint. Ita prior posessor
retulit. Et omnino , quum vasis aquarii intromittendi caussa portam caveae
aperirem, nisi cibum antea offerendo attentionem ejus alio abducerem, ma-
num meam appetere visus hostiliter. Mira res foret, quam hucusque non
nisi in simiis compertam habemus,

Sed ecce jam quae de ejus inimicitia erga masculinum sexum, a priore
ejus domino relata sunt, prorsus falsa reperiO. Adeo non temere fides lia-
benda est aliorum relationibus. Haec jam forte aliquando in publicum emis-
surus eram, quum casus alia plane me docet. Forte acciderat, ut do-
mesticorum aliquis portam caveae apertam relinquerat. In vestibulum ego
prodiens meum sciurum liberum exspatiari video , et parum abfuerat, quin felis
trucidaret. Sed facillimo negotio captum et sponte in humeros insilientem in
conclave defero. lbi blandis suis moribus omnes delectat. Si olim in manum

K 2

