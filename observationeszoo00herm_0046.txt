50 OBSERVATIONES ZOOLOGICAE.

Exemplum canis musicae non amantis habet Smc‘clc iiber die Nabar und
Bescimmzmg cler leiele. ¹793·l³· 280. Ille pandura canentem pede stringere
coepit, ut musicus desisteret, plectrum etiam abstulit et abscondidit. Sed
utique pandurae quam violinam dicunt, acutior sonus quam clavichordii.

De alio cane narratur, qui adeo amans erat musicae , ut quotidie musicae
bellicae assisteret, quae inter exercitia militaria celebratur, inde etiam nomen
Parada musici militares illi dederunt, et alternis vicibus invitarunt ad pran-
dium, vesperi theatrales musicas frequentabat. L'Observacem· patriociqzce
Λ. VI. ὃ. Fructid. 11.Ο 519.

Habui caniculam, quae eo est ingenio sybaritico, ut cubitum itura lectum
sternat, ore prehendendo et convellendo, ut mollior evadat.

Cur parvae caniculae adeo diversae staturae catulos pariunt? Mea cani-
cula extraria secundo partu quatuor enixa est, quorum unus minimus, quartus
(solus mas inter quatuor) capite magno cito sorores suas volumine superavit,
et adultus nil minus suit quam eleganti facie habituque. Hic post viginti dies
erat pondere librae, duo alii quindecim unciarum, quartus 11011 11151 semilibrae.·
Post dies triginta sex a partu hic exiguus non nisi novem uncias pendebat,
alter istorum qui quindecim unciarum pondere fuerat , jam erat unius librae
quinque unciarum cum dimidia. Suspicatus eram, alium majoris staturae pro-
cum clam eam implevisse. Sed quum tertia et ultima vice parturiret, primus
catulus elegans parvulusque prodiit sexagesimo septimo die postquam mas
prima vice admissus fuerat. Certus eram , alium canem meam haud tetigisse,
et tamen quum usque in sexagesimum nonum diem partum absolvere non
potuisset, ecce se caput offert immane quod prodit, neque potuit reliquum
foetus corpus sequi. Obstetricias manus admovi, et non sine multo labore
extraxi semiputridum jam, et ad minimum triplo volumine istius prioris. Opor-
tet duos adhuc aut tres catulos utero contentos fuisse, sed misera canicula
partus labori succubuit. Jam adeo et priorem istum catulum majorem prae-
cedentis partus credo non alio patre conceptum fuisse. Quaenam adeo causa
adeo dissimiles magnitudine facit foetus? Si superfoetatio locum habet, non
potest paucorum dicrum spatium quo alter ante alterum conceptus est, adeo
insignem differentiam afferre. Sed quid illos magnos catulos produxit, longe
majores quam sunt in consuetis partibus ejusmodi staturae canicularum. Nam
vulgo tres, quatuor aut ad summum quinque ejusdem magnitudinis editos
csse catulos vicli.

Si humanus foetus modo magnus et major consuete, modo pusillus nasci-

