MAMMALIA, 77

mea dormivit ‚ et ita pedibus scabendo mulctavit, ut altera vice subucula tota
esset conscissa.

Quandoque petulantissimus et colludens mecum palmis et quasi per jocum
dimicans. Quandoque tamen etiam immorigerus, morosus, unguibus non casu
sed consulto projectis palmiS, me mulctans.

Postquam jam plus quam anni spatio alueram, jam tandem didicit inter
duas fenestras adscendere, et per superiorem apertam in aream spectare,
quod antea facere non solebat. Adeo hoc tempore etiam morigerus factus,
ut nuces sibi eripi pateretur, quin morderet, obganniens tamen allisis ad
se duobus incisoribus inferioribus et grunniens.

Versus finem Fructiferi- mensis prima vice immorigerus visus , nec' facile
prehendi se passus , ut alias , nec lubenter caveae includi se patiens. An quod
hoc oestri· venerei tempus est? Toto horae quadrante avellanam ore circum-
tulit ‚ ubinam absconderet incertus.

In sinu foveri quidem amat ‚ sed subito exiliens , unguibus caedit:

Adeo quandoque protervus ‚ ut uxori meae insidens et blande se hahens,
subito in brachium denudatum insilierit, et lasciviendo unguibus inhaeserit,
plurimisque in locis momorderit, ut totum brachium saucium esset. Filia e
contrario , sicubi e loco avelleret, quo intrare eum noluit , etiam inflictis pla-
gis manus palma incussis tergori, facere id posset impune.

In filiae saccum saepe se introduxit et capite exserto lepido modo cir-
ciunspexit. Manibus quocunque modo prehendi, premi, verberari, ore con-
tenta eripi, collare circumligari ab illa se patiebatur. Levem grunnitum modo
quandoque edebat, aut et vapulans arrecto capite ac quasi meditabundus
sedebat ⁷ quam ob causam ita plecteretur.

In mensa sedens cauda extensa mensaeque incumbente, palpari eam manu,
et mensae apprimi passus est, avide scilicet pastui intentus, sed quotiescun-
que manus amovebatur, erectam caudam quatiit, quasi ab aliqua adhaerente
re liberaturus,

Aliquando a canicula exagitatus recta in faciem meam involavit, et un-
guibus sauciavit.

De mensa successive nuces multas abstulit, semper primum erecto situ
sedendo quasi rosurus ori admovit, tum tres eodem loco, ceteras diversis
abscondidit, alias in scobe lignea , palmis scobem verrens et desuper accumu-
lans. Ceteras inter lintea , culcitras, chartas, aliaque, sed eodem modo· pal-

