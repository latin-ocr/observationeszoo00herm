82 OBSERVATIONES zooLOGICAE.

Quum aliquando in conclavi valde mansuefactus libere discurreret, accidit
ut ad fenestram tranquillus erecto situ sederet, et elevato uno pede anteriore
attentionem exprimens, in publicum prospiceret, ultra horae minutum. At-
que id iterato.

Palmam alteram vel utramque pectori applicat, dum attentus in rem
aliquam est.

Aniaea nunquam adscendit, uti fecerat alter iste, qui in summo culmine
et prope contignationem sedere amabat.

Videndum an fames fuerit, quae hora vespertina nona prioribus Brumarii
diebus adhuc vigilem fecit. Nam panem eo tempore praebitum avide edit.

Ista dormitur-itio, quae in altero isto mansuetissimo olim, nunquam mihi
observata in hoc.

Octava hora matutina plerumque somno adhuc erat sepultus. Tum oculos
fricanS, oscitans, pandiculans nido exiit.

Quum prior ille olim nutrituS, ubi pastus esset, in ioco aliquo dormiret
somnoque sepultus jaceret, hic semper vivacissimus nunquam se quieti tra-
didit. Postea tamen in sinu meo quievit.

Pedes madefacere, ut cibum ex vase aqua pleno extrahat, non reformidat.

Mingit, inter currendum, parce.

Rarius supellectilem comminxit, sedin angulum conclavis secessit, oculis
nictitando voluptatem quasi exprimens. Vidi tamen etiam super tabula ad
fenestram mingere et cacare unum stercusculum , tranquille sedendo.

Caput pede posteriore eum scalpere , semel omnino vidi , aut aliquoties,
sed raro.

Non comit se manus saliva humectando et aures faciemque abstergendo ut
alii glires facere solent. Caudam raro manibus stringit, ipsas palmas quan-
doque lavat.

Eatenus quoque immundus , quod in cavea spatiosa , educationi fringilla-
rum canariarum dicata, quum in uno angulo nidum ex cannabe et muscis
haberet, in opposito vasculum aqua plenum semper nidi ciborumque partibus
plenum , et regionem circumcirca madidam habuit, quamvis vas nunquam
subverterit, neque in illud insiluisse , et pedes caudamque madefecisse viderim.

In arena , qua cavea ejus conspergebatur , cupidissime se volutavit.

Saltum molitus est quinque pedum, nec prorsus attigit. Quandoque toto
abdomine humi extenso , capiteque porrectO, terraeque applicato jacet, quod
alter ille prior eodem modo facere solebat.

