MAMMALIA. δι

Mensae illatus prehendit nucem quam ore gerens properabat ad vasculum
aqna plenum , et dum nux illi innatabat, avide bibit; sedata siti, nucem rur-
sus prehendit.

Dedidicerat fere cibum abscondere, saltem hominibus concredere. Sed
ecce subito rursus d. 25 et 20 Brumarii Ao. 8. (medio Novembris 1800.)
primam nucem in crinibus meis defodit, et alteram demum voravit.

Poma quidem integra decorticat, sed juglandes modo dimidias, et priore
dimidia parte vorata, alteram excavat, aut tandem etiam istam corticis partem
deglubit.

Aliquando in caseo molliori, uti alias in olla terra repleta , nucem de-
fodere allaboravit, a quo quum impediretur, mox pedes adhuc caseo conspur-
catos in collari meo abscondere tentavit, aegre tantum abactus. Alio die
omni data opera in vase gutturnio supposito aliquantum aqua pleno cum
quisquiliis ex charta ramentis abscondere voluit.

Ne absconderet, qua re saepe incommodus erat , solebam dimidiatas nuces
objicere, quas nunquam abscondidit3 at ille plerumque integras primum
appetiit abstulitque ut absconderet.

Proposita specimina vulgaria ad vivorum speciem farta, nullo modo
curavit ‚ ut ne adspiceret quidem. Propriam imaginem in speculo nunquam
curavit.

Abietis ramos quos mei olim adeo amaverant de vulgari specie sciuri,

non tetigit.

Dum in cibo capiendo occupatus esset , opposui illi , mensae adsidens in
qua etiam sciurus sedebat ‚ caniculam meam, quam manibus continui. Haec
sciuri faciem offecit, imo lingere coepit3 at ille sui securus vorare conti-
nuavit , oculis tantum nictitans, aut et subgrunnire incipiens : caniculae
successive prorsus adsuevit.

Cum duabus meis caniculis nonnunquam lubenter lusisset, si istae voluis-
sent, neque obmurmurassent.

Lepidum tamen erat videre, qua ratione quandoque canicula miris saltibus
cupiebat sciui-um attingere et colludere. Mensae imposita, quum sciurus haud
metuens appropinquaret , vix illum curavit. Unico tantum gestu pedibus ante-
rioribus canino modo sublatis, palpare sciurum voluit , at ille fuga se surripuit.

Vivum cricetum illi obtuli, sed magno terrore perculsus aufugit.

Cum cavia cobaja intromissa in caveam colludere voluit. Sed illa dentibus
frendendo recipere noluit.

L

