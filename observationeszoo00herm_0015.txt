PRAEFATIO. VH

in latinum conversa sunt, quae etiam si non diserte monuis-
sem , facile a caeteris discernerentur.

Magnam equidem animo voluptatem percepero , si amicis
renovandae amici memoriae conservandaeque occasionem
dedero, aliosque hoc specimine edocuero, quale quantumque
sit quod naturae scientia Hermanno debeat nostro , quaeque
adhuc , si fata sivissent , illi erant debitura.

Prior, quam Tibi, nunc exhibemus, benevole Lector, pars,
observationescontinet, quae ad mammalia, aves, amphibia,
pisces spectant. Ordinem in iis digerendis sequuti sumus Lin-
naeanum in systematis naturae editione duodecima adopta-
tum, cum systema non condere, sed res divulsas et singulas ,
ordine tamen quodam, sistere voluerimus.

In altera parte, quae brevi hanc excipiet , de insectis agetur,
de vermibus et zoopliycis. Multa, in hac posteriori sectione in-
dicata tantum, separatis voluminibus exponentur. Sic de crearis
aliisque congeneribus apteris opus posthumum HERMANNI filii

desideratissimi, optimae spei olim adolescentis, morte prae-
matura, magno rei litterariae detrimento humanis rebus erepti,

paratum, patris studio post filii fata auctum, nunc maxime in
ordinem redactum et novem tabulis aeneis ornatum, in lucem
prodit, titulum prae se ferens: Memotre apce'rologiqzce, etc.
Sic aranearum picturae et descriptiones amplius centum ex-
tant, quae chalcographi stilum non expectassent, si tempora
magis fausta fuissent, et rem nostris peragere impensis non
impediissent. Alius de pediculis tractatus figuris illustratus,
aliusque de coccis, pluribus novis auctus speciebus , si ille de
acaris secunda navigaverit aura, eum sequentur.

Quae ex botanices ditione supersunt, quaeque ad minera-
logiam, ad geogoniam et cosmographiam physicam spectant,
denique et litterarum Hei-manni commercium, longe lateque

