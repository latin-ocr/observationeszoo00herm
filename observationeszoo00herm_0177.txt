A V E S. 169

rectum conjunctis, omnibus cum ipso sterno immediate articulatis, prima et
octava epiphysi media destitutis. Quatuor intermediis epipliyseos apice sequenti
costae incumbente. In ardea majore costae verae ex duabus partibus compo-
sitae tantum quinque; trium priorum partibus ad angulum acutum coeunti-
bus3 perangustis et remotis, apophysi gaudentibus praeter ultimam , quae
etiam non ipsi sterno , sed praecedenti costae nectitur. Epiphysium apex se-
quentem costam non tegit, nisi forte primae costae verae,

In grue vertebrae ultimae colli, et trium dorsalium sequentium corpus tri-
plici costa elevata intus conspicuum. Sed penultima colli tantum simplici.
A tertia dorsi fibrae osseae antrorsum a corpore porrectae. Foramen unum
ad duo utrinque ad latus corporis vertebrae. In ardea majore omnia intus, in
vertebrali columna, glabra, simplicia, absque foramine ullo.

Ego carnem maris adulti siccam non alius quam ferini· saporis reperi*

ARDEA CICONIA.

MEA junior 1780. d. 22. Julii capta, continuo quaerulo striduloque sono
molesta , sive famem pateretur sive pasta , quod paucas post septimanas cessavit.
An desiderio matris '3 Homini statim abhinc primo die amica et mansueta.
Prima vice quum tangerem et alas mutilarem, humi procubuit et extenso collo
humique effuso veniam quasi petiit et vitam rogavit. Comperi dein eam e nido
exemtam et sex octove jam septimanis multa cum cura altam fuisse. Gloterans
collum reflectit et supino capite mandibulas allidit. Sed metuens, c. g. a
majore cane, rostro protenso et inflato gulari sacco , gloterat. Viso prima vice
porcello, gloterabat ter repetitis vicibus, sed non porrecto eollo. Gloterabat
quoque quando extra domum exierat , iterumque intromittebatur, quod facile
ferebat , nec reluctabatur.

Saepe alas agitans et subgloterans in circulum agebatur exiliens et volatum
tentans (truncatam habebat alam sinistram) absque manifesta causa. Oseitare
quandoque vidi. Alia vice quasi per lusum arripuit rostro ligneas trabeculas
famulosque et subsultim alas agitando in orbem discurrit iterumque deposuitss
Omnia quae sibi nova viderentur arripuit, chartas, calceos, lapillos, et selis
more circumgesticulanclo exultandoque modo rostro emisit , modo iterum
arripuit. Blanda ceterum, gravique passu exspatians. Uti de Ardea numidica
eam saltare refert Buffonius VII. p. 51²1.

Excrementa ejus liquida.

Χ

